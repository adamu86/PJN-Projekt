Uchwała Nr 335/XXIX/XVI/2023 Senatu PB z dnia 6 kwietnia 2023 r.
REGULAMIN STUDIÓW POLITECHNIKI BIAŁOSTOCKIEJ
1. PRZEPISY OGÓLNE
§ 1
1. Politechnika Białostocka, zwana dalej „Uczelnią” lub „Politechniką Białostocką”,
prowadzi kształcenie na studiach stacjonarnych i niestacjonarnych w jednostkach
realizujących działalność dydaktyczną, na określonym kierunku lub kierunkach
studiów, zwanych dalej „wydziałami”.
1. Studia mogą być realizowane jako:
studia pierwszego stopnia (inżynierskie lub licencjackie);
studia drugiego stopnia;
studia jednolite magisterskie.
3. Studia mogą mieć profil:
praktyczny, na którym ponad połowa punktów ECTS jest przypisana zajęciom
kształtującym umiejętności praktyczne;
ogólnoakademicki, na którym ponad połowa punktów ECTS jest przypisana zajęciom
związanym z prowadzoną w uczelni działalnością naukową.
4. Studia stacjonarne licencjackie trwają co najmniej sześć semestrów, a studia
inżynierskie
co najmniej siedem semestrów.
5. Studia stacjonarne drugiego stopnia trwają od trzech do pięciu semestrów.
6. Studia stacjonarne jednolite magisterskie trwają od dziewięciu do dwunastu
semestrów.
7. Studia niestacjonarne mogą trwać dłużej niż odpowiednie studia stacjonarne.
8. Czas trwania studiów na danym kierunku i poziomie określa program studiów.
9. Regulamin Studiów Politechniki Białostockiej, zwany dalej „Regulaminem”,
obowiązuje studentów i pracowników Uczelni, z zastrzeżeniem ust. 10.
10. W przypadku studentów odbywających kształcenie w ramach umów
międzynarodowych lub umów zawieranych z podmiotami zagranicznymi przez
Uczelnię, mają zastosowanie ustalenia zawarte w tych umowach, z zastrzeżeniem
przepisów powszechnie obowiązujących. W sprawach nieuregulowanych, Regulamin
stosuje się odpowiednio.
§ 2
1. Zasady przyjęć na studia uchwala senat Uczelni. W poczet studentów danego
kierunku studiów nie może zostać przyjęta osoba, która posiada już status
studenta tego kierunku w Politechnice Białostockiej.
2. Osoba przyjęta na studia nabywa prawa studenta z chwilą złożenia ślubowania,
którego treść określa Statut Uczelni.
3. Student otrzymuje legitymację studencką.
4. Uczelnia zapewnia studentowi dostęp do jego karty przebiegu studiów
prowadzonej w formie elektronicznej w systemie USOSweb.
5. Zwierzchnikiem studentów w Uczelni jest rektor, a na wydziale dziekan.
6. Wyłącznym reprezentantem ogółu studentów są właściwe organy samorządu
studenckiego.
7. Przedstawicielem studentów danego roku na kierunku studiów, jest starosta
roku, wybrany przez studentów tego roku studiów.
§ 3
1. Uczelnia może pobierać opłaty od studentów w przypadkach wskazanych
w ustawie z dnia 20 lipca 2018 r. Prawo o szkolnictwie wyższym i nauce (Dz. U. z
2022 r. poz. 574, z późń. zm.) zwanej dalej „Ustawą”. Wysokość opłat
pobieranych od studentów ustala rektor po zasięgnięciu opinii właściwego organu
samorządu studenckiego. Zasady pobierania opłat oraz tryb i warunki zwalniania
z ich wnoszenia ustala rektor.
2. Informację o opłatach pobieranych od studentów oraz ich wysokości Uczelnia
udostępnia
w Biuletynie Informacji Publicznej (BIP) na swojej stronie internetowej.
3. Student zobowiązany jest do terminowego wnoszenia opłat, o których mowa w
ust. 1.
2. ORGANIZACJA STUDIÓW
§ 4
1. Rok akademicki rozpoczyna się 1 października, a kończy 30 września.
2. Harmonogram zajęć w roku akademickim ustala rektor w porozumieniu z
właściwym organem samorządu studenckiego i podaje do wiadomości do 31
maja roku kalendarzowego, w którym rozpoczyna się dany rok akademicki.
3. Na studiach o profilu praktycznym możliwe jest ustalenie, na wniosek wydziału,
innego harmonogramu.
§ 5
1. Studia prowadzone są według programów studiów ustalonych dla poszczególnych
kierunków, poziomów i profili w trybie określonym w Ustawie i statucie Uczelni.
2. Program studiów określa się zgodnie z obowiązującymi przepisami ujętymi w
rozporządzeniu w sprawie studiów ministra właściwego do spraw szkolnictwa
wyższego.
3. Program studiów podaje się do wiadomości na stronie internetowej najpóźniej na
cztery miesiące przed rozpoczęciem zajęć dydaktycznych na danym cyklu
kształcenia. Rozkłady zajęć podawane są do wiadomości studentów nie później niż
na 7 dni przed rozpoczęciem zajęć dydaktycznych.
4. Koordynatorzy przedmiotów mają obowiązek zamieszczenia w USOSweb, najpóźniej
w pierwszych dwóch tygodniach semestru, kart przedmiotów z opisanymi efektami
uczenia się i sposobami ich weryfikacji, zasad oceniania ustalonych dla wszystkich
form zajęć, jednolitych dla wszystkich grup zajęciowych danej formy zajęć i
określonych dla wszystkich ocen w obowiązującej skali.
5. Osoby prowadzące zajęcia dydaktyczne, zwane dalej nauczycielami akademickimi,
przedstawiają studentom:
szczegółowy program danej formy przedmiotu, zawierający zakładane efekty uczenia
się, treści przedmiotu i wykaz zalecanej literatury oraz omawiają sposób oceniania i
warunki zaliczenia zajęć, a także zasady usprawiedliwiania nieobecności
na obowiązkowych zajęciach – na pierwszych zajęciach w semestrze;
terminy i godziny konsultacji – najpóźniej w drugim tygodniu zajęć dydaktycznych na
stronie internetowej wydziału.
6. Zajęcia dydaktyczne prowadzone są przez nauczycieli akademickich, posiadających
dorobek dydaktyczny, naukowy lub artystyczny i doświadczenie pozwalające na
prawidłową realizację zajęć. Zajęcia w formie wykładów prowadzą nauczyciele z
tytułem profesora lub stopniem doktora habilitowanego. Rektor może upoważnić do
prowadzenia wykładów nauczycieli akademickich posiadających stopień doktora.
7. W przypadku przedmiotu zakładającego nabycie przez studentów specjalistycznej
wiedzy praktycznej, w szczególności na studiach o profilu praktycznym z udziałem
podmiotów gospodarczych, rektor może upoważnić do prowadzenia wykładów osoby
zatrudnione w otoczeniu społeczno-gospodarczym, posiadające tytuł zawodowy
magistra i znaczne doświadczenie zawodowe nabyte poza uczelnią w obszarach
działalności zawodowej/gospodarczej, właściwych dla kierunku.
8. Zajęcia mogą być prowadzone z wykorzystaniem metod i technik kształcenia na
odległość, zgodnie z przepisami powszechnie obowiązującymi.
9. Dziekanat prowadzi ewidencję studentów, przechowuje ich akta osobowe i załatwia
wszelkie sprawy związane z przebiegiem studiów oraz świadczeniami dla studentów.
Dziekanat jest dostępny dla studentów w każdy dzień roboczy, a dla studentów
studiów niestacjonarnych także w sobotę (w terminach zjazdów).
§ 6
1. Uczelnia może prowadzić studia w języku obcym na kierunkach, poziomach i
profilach studiów, do prowadzenia których ma uprawnienia.
2. Wydziały mogą prowadzić studia w języku obcym bez konieczności uzyskiwania
uprawnienia, pod warunkiem, że program studiów jest tożsamy z programem dla
kierunku studiów prowadzonym w języku polskim. Zasady uruchomienia
kształcenia określa rektor.
3. W przypadku realizacji kształcenia w języku obcym, zajęcia dydaktyczne,
sprawdziany wiedzy, umiejętności oraz kompetencji społecznych, a także
egzaminy dyplomowe, są prowadzone w tym języku, w zakresie i na warunkach
określonych w Regulaminie.
§ 7
1. Organizacja i zaliczanie studiów w Uczelni oparte są na systemie akumulacji
i transferu punktów ECTS. Uczelnia stosuje metody wyrażania osiągnięć
studenta zgodnie z Europejskim Systemem Transferu i Akumulacji Punktów
(ECTS) na zasadach określonych w Regulaminie.
2. Punkty ECTS przypisane są zajęciom wynikającym z programu studiów. Jeden
punkt ECTS odpowiada 25-30 godzinom pracy studenta obejmującym zajęcia
organizowane przez Uczelnię zgodnie z programem studiów oraz jego
indywidualną pracę, związaną z tymi zajęciami.
3. Uzyskanie przez studenta punktów ECTS z przedmiotu uwarunkowane jest
zaliczeniem wszystkich form danego przedmiotu. W programie studiów mogą być
wyróżnione przedmioty, których studiowanie przez studenta uwarunkowane jest
zaliczeniem odpowiednich przedmiotów poprzedzających (wymagania wstępne –
prerekwizyty).
4. Student ma możliwość ubiegania się o uznanie:
1) zajęć uprzednio przez niego zaliczonych w Politechnice Białostockiej lub innej
uczelni, w tym zagranicznej;
2) efektów uczenia się uzyskanych w wyniku aktywności, a w szczególności
uczestniczenia w pracach naukowo-badawczych i wdrożeniowych, obozie
naukowym, pracach kół naukowych, krajowych i międzynarodowych
programach edukacyjnych.
5. Decyzję o zaliczeniu zajęć (uznaniu efektów uczenia się) podejmuje dziekan
po zapoznaniu się z przedstawioną przez studenta dokumentacją przebiegu
studiów, w tym kartami przedmiotów wnioskowanych do uznania. Pisemny
wniosek w tej sprawie, wraz z dokumentacją student powinien złożyć w terminie
do czterech tygodni od rozpoczęcia się zajęć w danym semestrze na studiach
stacjonarnych/do drugiego zjazdu na studiach niestacjonarnych. Ocenę
uzyskaną w wyniku uznania zajęć/efektów uczenia się wpisuje dziekan.
6. Podejmując decyzję o zaliczeniu zajęć (uznaniu efektów uczenia się), dziekan
uwzględnia efekty uczenia się uzyskane przez studenta w wyniku realizacji zajęć
i praktyk odpowiadających zajęciom i praktykom określonym w programie
studiów na kierunku studiów, na którym student studiuje.
7. Warunkiem zaliczenia zajęć (uznania efektów uczenia się), które student zaliczył
w innej jednostce, jest stwierdzenie zbieżności uzyskanych efektów uczenia się z
efektami przypisanymi zajęciom i praktykom określonym w programie studiów.
8. Student, któremu zaliczono zajęcia (uznano efekty uczenia się), jest zwolniony z
uczestniczenia w tych zajęciach i nie jest wliczany do liczby osób w grupie na
tych zajęciach.
9. W uzasadnionych przypadkach, określonych obowiązującymi przepisami,
decyzję o zaliczeniu zajęć (uznaniu efektów uczenia się) na innych zasadach niż
określone w ust. 5, podejmuje dziekan na podstawie odrębnych przepisów
ustalonych w Uczelni.
§ 8
1. Wyróżniający się student, może ubiegać się o indywidualny program studiów.
2. Indywidualny program studiów musi spełniać wymagania wynikające z efektów
uczenia się określonych dla kierunku.
3. Student zainteresowany indywidualnym programem studiów, składa pisemny
wniosek do dziekana.
4. Dziekan ustala szczegółowe zasady studiowania według indywidualnego
programu studiów oraz powołuje opiekuna naukowego. Ustala także liczbę
punktów ECTS, jaką student zobowiązany jest uzyskać w danym semestrze z
zastrzeżeniem § 16 ust. 11 i 12.
5. Opiekun naukowy przedstawia dziekanowi, na koniec semestru, informację o
postępach w studiowaniu powierzonego jego opiece studenta. Jeżeli student nie
osiąga zadowalających wyników w studiowaniu, dziekan podejmuje decyzję o
cofnięciu zezwolenia na dalsze kształcenie studenta według indywidualnego
programu studiów.
6. Studia realizowane według indywidualnego programu studiów:
1) nie mogą prowadzić do wydłużenia czasu ich trwania;
2) mogą prowadzić do skrócenia czasu ich trwania.
7. Studenta studiującego według indywidualnego programu studiów, obowiązują
przepisy Regulaminu.
8. Osoba przyjęta na studia w trybie potwierdzenia efektów uczenia się,
zobowiązana jest, przed rozpoczęciem roku akademickiego, złożyć do dziekana
wniosek o zaliczenie przedmiotów uznanych w trybie potwierdzenia efektów
uczenia się. Sposób potwierdzania efektów uczenia się określa senat Uczelni.
9. Zaliczenie przedmiotów uznanych w trybie potwierdzenia efektów uczenia się
(lub w przypadku uznania zgodnie z § 7 ust. 4), upoważnia dziekana do ustalenia
indywidualnego przebiegu studiów, z uwzględnieniem zaliczonych przez
dziekana poszczególnych form przedmiotów.
10. Osoba, której zostały zaliczone przedmioty uznane w trybie potwierdzenia
efektów uczenia się lub w przypadku uznania zgodnie z § 7 ust. 4, może
uczestniczyć w mniejszej liczbie zajęć dydaktycznych, w stosunku do zajęć i
praktyk odpowiadających zajęciom i praktykom określonym w programie studiów
na kierunku studiów, na który student został przyjęty.
11. Studia realizowane według programu studiów uwzględniającego zaliczone
przedmioty uznane w trybie potwierdzenia efektów uczenia się lub w przypadku
uznania zgodnie z § 7 ust. 4, mogą prowadzić do skrócenia czasu odbywania
studiów.
12. Studenta przyjętego na studia w trybie potwierdzenia efektów uczenia się
obowiązują przepisy Regulaminu.
13. Student, który znalazł się w sytuacji uniemożliwiającej mu kontynuowanie
studiów na zasadach ogólnych, może ubiegać się o indywidualną organizację
studiów. Indywidualną organizację studiów dziekan może przyznać na pisemny
wniosek, po zaliczeniu przez studenta przynajmniej pierwszego semestru
studiów, na jeden semestr lub rok akademicki.
14. Studentowi aktywnie działającemu w samorządzie studenckim na jego wniosek,
zaopiniowany przez właściwy organ samorządu studenckiego, dziekan może
wyrazić zgodę na odbywanie studiów według indywidulanej organizacji studiów,
na jeden semestr lub rok akademicki.
15. Studentce studiów stacjonarnych będącej w ciąży i studentowi studiów
stacjonarnych będącemu rodzicem, na ich wniosek, dziekan wyraża zgodę na
odbywanie studiów według indywidualnej organizacji studiów do czasu ich
ukończenia.
16. Indywidualna organizacja studiów jest formą pomocy polegającą na specjalnym
trybie organizacji kształcenia, pozwala, po wcześniejszym uzgodnieniu z
prowadzącym, na indywidualne ustalenie terminów zajęć. Forma może dotyczyć
wszystkich bądź wybranych przedmiotów przewidzianych w programie studiów w
danym semestrze/roku akademickim.
17. W uzasadnionych przypadkach, określonych obowiązującymi przepisami, student
może studiować według indywidualnego harmonogramu realizacji studiów.
18. Indywidulany harmonogram realizacji studiów musi spełniać wymagania
wynikające z efektów uczenia się określonych dla kierunku.
19. Dziekan ustala szczegółowe zasady studiowania według indywidualnego
harmonogramu realizacji studiów. Ustala także liczbę punktów ECTS, jaką
student zobowiązany jest uzyskać w danym semestrze z zastrzeżeniem § 16 ust.
11 i 12.
20. Studia realizowane według indywidualnego harmonogramu realizacji studiów nie
powinny prowadzić do wydłużenia czasu ich trwania.
§ 9
1. Wymiar, zasady i formę odbywania praktyk zawodowych określa program
studiów.
2. Zasady i tryb zaliczania praktyk zawodowych określa dziekan.
3. Jako praktykę zawodową dziekan może uznać czynności wykonywane przez
studenta w ramach zatrudnienia, stażu, wolontariatu, o ile umożliwiły one
osiągnięcie założonych programem studiów efektów uczenia się dla praktyk
zawodowych.
4. Zaliczona w poczet praktyki zawodowej aktywność zawodowa studenta (praca
zawodowa, staż, wolontariat) musi być wykonywana w okresie trwania studiów.
5. Zaliczenie aktywności zawodowej studenta jako praktyki zawodowej następuje
na pisemny wniosek studenta złożony przed rozpoczęciem realizacji praktyk
zawodowych przewidzianych w programie studiów. Do wniosku student
zobowiązany jest dołączyć dokumentację zawierającą co najmniej:
 charakterystykę podmiotu w którym była wykonywana aktywność
zawodowa;
 charakterystykę wykonywanej aktywności zawodowej;
 potwierdzenie przez podmiot, w którym była realizowana aktywność
zawodowa, opis tej aktywności studenta oraz czasu jej trwania.
§ 10
1. Uczelnia podejmuje działania zmierzające do stworzenia osobom
z niepełnosprawnościami warunków do pełnego udziału w:
1) procesie przyjmowania na uczelnię w celu odbywania kształcenia;
2) kształceniu;
3) prowadzeniu działalności naukowej.
2. Zasady stosowania i zakres rozwiązań zapewniających osobom
z niepełnosprawnościami warunki do pełnego udziału w procesie realizacji
programu studiów ustala rektor.
3. Określoną formę wsparcia przyznaje na wniosek studenta rektor lub osoba
upoważniona, w uzgodnieniu z pełnomocnikiem ds. osób z
niepełnosprawnościami.
§ 11
1. Dziekan, w porozumieniu z właściwym organem samorządu studenckiego,
powołuje opiekunów dydaktycznych spośród nauczycieli akademickich danego
wydziału.
2. Obowiązkiem opiekuna dydaktycznego jest udzielanie pomocy w sprawach,
z którymi zwracają się do niego studenci, a w szczególności:
1) zapoznanie studentów ze strukturą Uczelni;
2) informowanie o prawach i obowiązkach studenta, wynikających
z Regulaminu;
3) informowanie o zasadach funkcjonowania systemu punktów ECTS w
Uczelni;
4) doradztwo w wyborze przedmiotów obieralnych lub specjalności;
5) informowanie o istnieniu procedur odwoławczych;
6) informowanie o możliwości wsparcia psychologicznego udzielanego przez
psychologa.
3. PRAWA I OBOWIĄZKI STUDENTÓW
§ 12
1. Student ma prawo:
1) przekazywać władzom Uczelni opinie o procesie dydaktycznym oraz
o sprawach istotnych dla studentów i Uczelni;
2) rozwijać własne zainteresowania naukowe i badawcze;
3) rozwijać zainteresowania kulturalne i sportowe;
4) zrzeszać się w uczelnianych organizacjach studenckich;
5) uzyskiwać nagrody i wyróżnienia;
6) ubiegać się o świadczenia dla studentów na zasadach określonych w
odrębnych przepisach;
7) uzyskać ubezpieczenie zdrowotne na zasadach określonych w odrębnych
przepisach.
2. Student rozpoczynający studia ma prawo do przeszkolenia w zakresie praw
i obowiązków studenta. Szkolenia w tym zakresie prowadzi samorząd studencki
Uczelni we współpracy z Parlamentem Studentów Rzeczypospolitej Polskiej.
§ 13
1. Student może za zgodą dziekana:
1) przenieść się ze studiów stacjonarnych na studia niestacjonarne;
2) przenieść się ze studiów niestacjonarnych na studia stacjonarne;
3) zmienić kierunek studiów w Uczelni: na studiach pierwszego stopnia nie
wcześniej niż po uzyskaniu co najmniej 20 punktów ECTS z pierwszego
semestru studiów, na studiach drugiego stopnia – na każdym semestrze; nie
później niż w pierwszych dwóch tygodniach zajęć studiów stacjonarnych w
danym semestrze, a w przypadku studiów niestacjonarnych nie później niż
do drugiego zjazdu w danym semestrze; wymagana jest zgoda dziekana
wydziału przyjmującego, który określa tryb i termin, w którym student
powinien uzupełnić różnice programowe;
4) studiować za granicą w ramach programów międzynarodowych lub w innej
polskiej uczelni w ramach programów wymiany międzyuczelnianej i uzyskać
zaliczenie tego okresu studiów na wydziale macierzystym. Wydział
zobowiązany jest do sporządzenia uczestnikowi wymiany indywidualnego
programu studiów z przypisaną mu liczbą 30 punktów ECTS w semestrze.
Wszystkie zaliczone przedmioty ujęte w indywidualnym programie studiów są
zaliczane na wydziale macierzystym. Student musi w trakcie studiów (na
wydziale macierzystym i podczas wymiany) uzyskać łącznie wszystkie efekty
uczenia się określone w programie studiów.
2. Student uczelni zagranicznej może studiować w Politechnice Białostockiej
w ramach umów i programów międzynarodowych i międzyuczelnianych oraz ma
możliwość uzyskania zaliczenia przedmiotów ujętych w umowach
międzynarodowych lub międzyuczelnianych.
3. Student innej polskiej szkoły wyższej może studiować w Politechnice
Białostockiej w ramach umów międzyuczelnianych.
§ 14
1. Student może przenieść się, jednak nie wcześniej niż po uzyskaniu zaliczenia
pierwszego semestru studiów, z innej szkoły wyższej, w tym także zagranicznej,
do Politechniki Białostockiej, za zgodą dziekana wydziału przyjmującego,
w drodze wpisu na listę studentów. W przypadku studentów cudzoziemców
decyzję podejmuje rektor, po zaopiniowaniu przez dziekana wydziału
przyjmującego. Student ubiegający się o przeniesienie musi spełnić warunki
określone przez wydział przyjmujący. Wszczęcie postępowania w sprawie
przyjęcia na Politechnikę Białostocką następuje na podstawie pisemnego
wniosku studenta. Odmowa przyjęcia w ramach przeniesienia następuje w
drodze decyzji administracyjnej.
2. Studentowi, który przenosi się z innej uczelni, w tym także zagranicznej, na jego
wniosek przenosi się jego osiągnięcia do wydziału przyjmującego. Decyzję o
przeniesieniu osiągnięć podejmuje dziekan wydziału przyjmującego,
po zapoznaniu się z przedstawioną przez studenta dokumentacją przebiegu
studiów odbytych na innej uczelni (w tym kartami przedmiotów zrealizowanych
przez studenta).
3. W uzasadnionych przypadkach, określonych obowiązującymi przepisami,
decyzję o przeniesieniu studenta z uczelni zagranicznej na innych zasadach niż
określone w ust. 1 i ust. 2, podejmuje rektor na podstawie odrębnych przepisów
ustalonych w Uczelni.
4. Studentowi przenoszącemu zajęcia zaliczone w uczelni innej niż macierzysta, w
tym zagranicznej, przypisuje się taką samą liczbę punktów ECTS, jaka jest
przypisana efektom uczenia się uzyskiwanym w wyniku realizacji odpowiednich
zajęć i praktyk na wydziale przyjmującym.
5. Warunkiem przeniesienia zajęć zaliczonych w innej jednostce jest stwierdzenie
zbieżności uzyskanych efektów uczenia się z efektami przypisanymi zajęciom i
praktykom określonym w programie studiów.
6. Dziekan wydziału przyjmującego studenta na dany kierunek studiów określa
liczbę zaliczonych semestrów i terminy uzupełnienia różnic programowych.
7. Student przyjęty do Politechniki Białostockiej z innej uczelni:
1) składa ślubowanie;
2) otrzymuje nową legitymację studencką.
8. Dokumenty stwierdzające przebieg studiów w uczelni, z której student się
przenosi, powinny być, na pisemny wniosek dziekana, przekazane do
Politechniki Białostockiej i przechowywane w aktach studenta.
9. Student Politechniki Białostockiej może przenieść się do innej uczelni.
Dokumenty dotyczące jego przebiegu studiów dziekan wydziału, na którym
student studiuje przesyła na wniosek uczelni, do której student się przenosi.
Osoba, która ubiega się o przeniesienie do innej uczelni, przestaje być
studentem Politechniki Białostockiej z kolejnym dniem po wpisaniu go na listę
studentów uczelni, do której się przeniósł.
10. Student w trakcie studiów może uczestniczyć w programie podwójnego
dyplomowania. Zasady uczestnictwa w programie określa umowa podpisana
pomiędzy Uczelnią a uczelnią partnerską.
11. Student ostatniego roku studiów drugiego stopnia, może odbywać staż
przygotowujący go do podjęcia obowiązków nauczyciela akademickiego oraz
otrzymywać stypendium stażowe na zasadach określonych przez rektora.
§ 15
1. Student jest zobowiązany w szczególności do:
1) postępowania zgodnie z treścią ślubowania, Regulaminem, Kodeksem etyki
studentów Politechniki Białostockiej oraz przepisami obowiązującymi
w Uczelni;
2) uczestniczenia w ćwiczeniach audytoryjnych, laboratoryjnych, projektowych,
terenowych, pracowniach specjalistycznych, seminariach, zajęciach z języka
obcego (lektoratach), zajęciach z wychowania fizycznego i praktykach
zawodowych. Sposób odrobienia opuszczonych zajęć określa prowadzący
przedmiot; nieobecność studenta, która wynosiła więcej niż 1/5 liczby godzin
zajęć i nie została usprawiedliwiona jest podstawą do niezaliczenia danej
formy przedmiotu;
3) przestrzegania terminów zaliczeń i egzaminów z przedmiotów
przewidzianych w programie studiów oraz wypełniania innych obowiązków
dydaktycznych przewidzianych w programie studiów;
4) poszanowania – w trakcie pracy nad zdobywaniem i pogłębianiem wiedzy,
praw autorskich należnych autorom książek, skryptów, prac dyplomowych,
stron internetowych i innych pomocy naukowych;
5) posiadania, ważnego zaświadczenia lekarskiego stwierdzającego brak
przeciwwskazań do udziału w zajęciach, podczas których będzie narażony
na oddziaływanie czynników szkodliwych, uciążliwych lub niebezpiecznych
dla zdrowia; student, który nie posiada ważnego zaświadczenia, nie może
uczestniczyć w zajęciach dydaktycznych. Nieobecność ta traktowana jest
jako nieusprawiedliwiona;
6) powiadomienia dziekanatu w formie pisemnej o zmianie imienia i nazwiska,
adresu do korespondencji i numeru telefonu w celu umożliwienia
kontaktowania się pracowników Uczelni ze studentem w sprawach
związanych z przebiegiem studiów;
7) korzystania z konta w domenie student.pb.edu.pl. w zakresie spraw w
związku z kształceniem oraz prowadzenia korespondencji elektronicznej
wewnątrz Uczelni za wyjątkiem spraw, do których stosuje się przepisy
ustawy z dnia 14 czerwca 1960 roku – Kodeks postępowania
administracyjnego;
8) rozliczenia się z jednostkami Uczelni, z których usług korzystał (Bibliotek
Politechniki Białostockiej, Studium Wychowania Fizycznego i Sportu, Biuro
ds. Osób z Niepełnosprawnościami, Centrum Spraw Studenckich, Dydaktyki i
Rekrutacji, inne) – przed jej opuszczeniem.
4. ZALICZENIE SEMESTRU
§ 16
1. Rok akademicki dzieli się na dwa semestry. Okresem zaliczeniowym jest
semestr.
2. Zasady rejestracji na kolejne semestry oparte są na systemie akumulacji
i transferu punktów ECTS.
3. Tryb zaliczania semestru określa dziekan na podstawie obowiązującego
programu studiów i harmonogramu roku akademickiego.
4. Terminy egzaminów dziekan podaje do wiadomości 3 tygodnie przed sesją
egzaminacyjną.
5. Podstawę do zaliczenia przedmiotu (uzyskania punktów ECTS) stanowi
stwierdzenie, że każdy z założonych efektów uczenia się został osiągnięty.
6. Obowiązkiem każdego nauczyciela jest zapewnienie studentom możliwości
wglądu od dnia ogłoszenia wyników w USOSweb w ocenione prace pisemne
oraz przechowywanie prac, co najmniej przez okres dwóch kolejnych semestrów.
Student ma prawo wglądu do wszystkich prac pisemnych w ciągu całego
semestru, niezależnie od formy zajęć.
7. Nominalna liczba punktów ECTS przyporządkowanych przedmiotom każdego
semestru studiów w planie studiów wynosi 30, z zastrzeżeniem § 8 ust. 4, ust. 17
oraz innych ustaleń w ramach umów międzynarodowych. Dopuszcza się, na
ostatnim semestrze studiów o profilu praktycznym, ustalenie większej niż 30
liczby punktów ECTS, celem rozliczenia praktyki zawodowej.
8. Warunkiem zaliczenia semestru i uzyskania pełnej rejestracji na kolejny semestr
jest uzyskanie pozytywnych ocen ze wszystkich egzaminów i zaliczeń
przewidzianych w programie studiów oraz uzyskanie 30 punktów ECTS, z
zastrzeżeniem § 8 ust. 4, ust. 17 oraz innych ustaleń w ramach umów
międzynarodowych.
9. Uzyskanie przez studenta minimum 20 punktów ECTS w semestrze jest
podstawą do rejestracji na kolejny semestr z długiem punktów ECTS, z
zastrzeżeniem § 8 ust. 4, ust. 17 oraz innych ustaleń w ramach umów
międzynarodowych.
10. Student, celem projektowania indywidualnej ścieżki kształcenia, który zaliczył
semestr zgodnie z § 16 ust. 8 i nie ma długu punktowego z poprzednich
semestrów, może za zgodą dziekana studiować przedmioty z semestrów
wyższych. Przedmioty te stają się dla niego obowiązkowe. Ponowne ich
studiowanie, w przypadku niezaliczenia jest odpłatne.
11. Warunkiem ukończenia studiów i uzyskania dyplomu ukończenia studiów
pierwszego stopnia jest uzyskanie efektów uczenia się określonych w programie
studiów, którym przypisano co najmniej 180 punktów ECTS – w przypadku
studiów trwających sześć semestrów, co najmniej 210 punktów ECTS – w
przypadku studiów trwających siedem semestrów oraz co najmniej 240 punktów
ECTS – w przypadku studiów trwających osiem semestrów, złożenie egzaminu
dyplomowego oraz pozytywna ocena pracy dyplomowej, o ile przewiduje to
program studiów.
12. Warunkiem ukończenia studiów i uzyskania dyplomu ukończenia studiów
drugiego stopnia jest uzyskanie efektów uczenia się określonych w programie
studiów, którym przypisano co najmniej 90 punktów ECTS – w przypadku
studiów trwających trzy semestry, co najmniej 120 punktów ECTS – w przypadku
studiów trwających cztery semestry oraz 150 punktów ECTS w przypadku
studiów trwających pięć semestrów, złożenie egzaminu dyplomowego oraz
pozytywna ocena pracy dyplomowej.
13. Warunkiem ukończenia studiów i uzyskania dyplomu ukończenia studiów
jednolitych magisterskich jest uzyskanie efektów uczenia się określonych w
programie studiów, którym przypisano co najmniej 300 punktów ECTS – w
przypadku studiów trwających dziewięć albo dziesięć semestrów, złożenie
egzaminu dyplomowego oraz pozytywna ocena pracy dyplomowej.
14. Osiągnięcia studenta odnotowuje się w karcie okresowych osiągnięć studenta
oraz protokole
z egzaminu/z zaliczenia.
§ 17
1. Przy zaliczeniach i egzaminach ze wszystkich przedmiotów przewidzianych w
programie studiów stosuje się niżej podaną skalę ocen:
bardzo dobry–5,0
dobry plus–4,5
dobry–4,0
dostateczny plus–3,5
dostateczny–3,0
niedostateczny–2,0
Wyjątek stanowią przedmioty, które kończą się zaliczeniem - „zal.”/”nzal.”.
2. Średnią ocen z przebiegu studiów za dany okres studiów (np. semestr, rok
akademicki, cały tok studiów) oblicza się jako średnią ważoną z wagami
określonymi przez wartości punktów ECTS, z uwzględnieniem ocen
niedostatecznych, zgodnie z zasadą określoną w § 29 ust. 1”.
3. Rejestracji na kolejny semestr, pełnej lub z długiem punktów ECTS, dokonuje
dziekan po spełnieniu przez studenta następujących warunków:
1) uzyskaniu określonej liczby punktów ECTS;
2) uiszczeniu wszystkich opłat wynikających z należnych opłat za usługi
edukacyjne wydziału.
4. W stosunku do studenta, który zaliczył jedynie część przedmiotów w semestrze,
dziekan wydaje decyzję o:
1) rejestracji na kolejny semestr z długiem punktowym po uzyskaniu minimum
20 punktów ECTS z zajęć wynikających z programu studiów danego
semestru;
2) skierowaniu na powtórzenie drugiego lub kolejnych semestrów studiów
pierwszego stopnia, każdego semestru studiów drugiego stopnia - na
wniosek studenta złożony najpóźniej do 3 dni od zakończenia sesji
poprawkowej, w przypadku nieuzyskania 20 punktów ECTS z zajęć
wynikających z programu studiów danego semestru:
a) powtarzając semestr studiów, student studiuje według programu
obowiązującego na powtarzanym semestrze,
b) wyrażając zgodę na powtarzanie semestru, dziekan ustala na piśmie
różnice programowe i terminy ich uzupełnienia;
c) niezłożenie wniosku o skierowanie na powtórzenie drugiego lub
kolejnych semestrów studiów pierwszego stopnia, a drugiego stopnia –
każdego semestru, jest jednoznaczne z nieuzyskaniem zaliczenia
semestru w określonym terminie.
3) skreśleniu z listy studentów w przypadku nieuzyskania przez studentów
pierwszego semestru studiów pierwszego stopnia minimum 20 pkt ECTS.
5. Dziekan może zezwolić studentowi powtarzającemu semestr na uczestniczenie
w wybranych zajęciach wyższego semestru i na ich zaliczanie, z wyłączeniem
zajęć ostatniego semestru. Zajęcia te stają się dla niego obowiązkowe.
W przypadku ich niezaliczenia, ponowny w nich udział wymaga wniesienia przez
studenta opłaty.
6. Student, który z powodu niezaliczenia zajęć dydaktycznych powtarza je, będąc
jednocześnie wpisanym na semestr wyższy, zobowiązany jest do wnoszenia
opłat za powtarzane zajęcia.
7. Dziekan skreśla studenta z listy studentów, w przypadku:
1) niepodjęcia studiów – w przypadkach, gdy osoba przyjęta na studia:
a) nie złożyła ślubowania i/lub Oświadczenia o zapoznaniu się z zasadami
pobierania i wysokością opłat i trybem zwalniania z nich w PB - w terminie
30 dni od dnia rozpoczęcia zajęć,
b) nie dostarczyła w wymaganym terminie:
 zaświadczenia o braku przeciwwskazań do podjęcia studiów w trakcie
których student narażony jest na działanie czynników szkodliwych,
 zaświadczenia lekarskiego o możliwości kontynuowania nauki – w
przypadku powrotu z urlopu zdrowotnego;
c) nie zgłosiła faktu podjęcia studiów w terminie rejestracji na dany semestr –
w przypadku zakończenia urlopu losowego/okolicznościowego,
nieuwarunkowanego, macierzyńskiego, wychowawczego lub specjalnego;
2) rezygnacji ze studiów;
3) niezłożenia w terminie pracy dyplomowej lub egzaminu dyplomowego;
4) ukarania karą dyscyplinarną wydalenia z Uczelni.
8. Dziekan może skreślić studenta z listy studentów, w przypadku:
1) stwierdzenia braku udziału w obowiązkowych zajęciach – w przypadku
studenta, którego nieobecność na obowiązkowych zajęciach określonych w
programie studiów na danym semestrze wyniosła więcej niż 2/5 liczby godzin
zajęć i nie została usprawiedliwiona – na podstawie pisemnych informacji
przekazanych przez nauczycieli prowadzących zajęcia;
2) stwierdzenia braków postępów w nauce – ponownego niezaliczenia
przedmiotu, powtarzanego przez studenta dwukrotnie, w możliwie najbliższym
semestrze wskazanym przez dziekana;
3) nieuzyskania zaliczenia semestru w określonym terminie;
4) niewniesienia opłat związanych z odbywaniem studiów.
9. Student, który rezygnuje ze studiów, zawiadamia pisemnie dziekana o tym fakcie.
Dziekan wydaje wówczas pisemną decyzję o skreśleniu go z listy studentów.
§ 18
1. Zajęciami dydaktycznymi, które podlegają zaliczeniu są ćwiczenia audytoryjne,
laboratoryjne, projektowe i terenowe, pracownie specjalistyczne, seminaria,
zajęcia z języka obcego (lektoraty), zajęcia z wychowania fizycznego, praktyki
zawodowe, a także wykłady – gdy program studiów nie określa egzaminu.
2. Zaliczenie zajęć jest dokonywane w trakcie zajęć dydaktycznych semestru na
podstawie kontroli wyników uczenia się, pozwalającej ocenić stopień osiągnięcia
poszczególnych efektów uczenia się. Zaliczenie zajęć dydaktycznych kończących
się zaliczeniem oraz ich poprawy powinny być dokonane przed rozpoczęciem
sesji egzaminacyjnej. Wyjątek stanowią wykłady kończące się zaliczeniem – ich
poprawa może odbywać się w czasie sesji egzaminacyjnej. Nauczyciel
akademicki ma obowiązek zorganizowania co najmniej jednokrotnej poprawy
ocen cząstkowych. W uzasadnionych przypadkach dziekan, na wniosek studenta
lub prowadzącego, może przedłużyć termin zaliczenia zajęć.
3. Zaliczenia zajęć dydaktycznych dokonują nauczyciele akademiccy prowadzący
zajęcia lub, w wyjątkowych przypadkach, inni nauczyciele akademiccy
upoważnieni przez dziekana.
4. Jeżeli w trakcie zaliczania, prowadzący stwierdzi niesamodzielność pracy
studenta lub korzystanie przez niego z niedozwolonych materiałów – student
otrzymuje ocenę niedostateczną z tego zaliczenia, a nauczyciel składa pisemne
zawiadomienie do rektora w przedmiotowej sprawie, w celu wszczęcia
postępowania wyjaśniającego.
5. Dziekan może zarządzić na wniosek studenta przeprowadzenie zaliczenia w
formie komisyjnej. Umotywowany wniosek, przedstawiający szczegółowe
uzasadnienie, należy złożyć najpóźniej
w terminie 3 dni od daty ogłoszenia wyników zaliczenia w systemie USOSweb.
§ 19
1. Egzamin przeprowadza nauczyciel akademicki prowadzący wykład lub zajęcia
dydaktyczne z języka obcego. W wyjątkowych przypadkach może go zastąpić
nauczyciel wskazany przez dziekana.
2. Nauczyciel akademicki może przeprowadzić egzamin przed sesją egzaminacyjną
w tak zwanym terminie zerowym. Kryteria dopuszczania do egzaminu zerowego
określa prowadzący przedmiot. Oceny niedostatecznej z egzaminu składanego
w terminie zerowym nie wpisuje się.
3. Studentowi przysługuje prawo do składania jednego egzaminu poprawkowego z
każdego niezdanego przedmiotu.
4. Student, który nie zgłosił się na egzamin w terminie, o którym mowa w § 16 ust. 4
i nie usprawiedliwił nieobecności w ciągu 3 dni roboczych od terminu egzaminu –
traci ten termin. Nieusprawiedliwiona nieobecność na egzaminie jest
równoznaczna z niezłożeniem przez studenta egzaminu i skutkuje wpisaniem
przez prowadzącego oceny niedostatecznej.
5. Jeżeli w trakcie egzaminu prowadzący stwierdzi niesamodzielność pracy
studenta lub korzystanie przez niego z niedozwolonych materiałów – student
otrzymuje ocenę niedostateczną, a nauczyciel składa pisemne zawiadomienie do
rektora w przedmiotowej sprawie, celem wszczęcia postępowania
wyjaśniającego.
6. Dziekan może zarządzić na wniosek studenta przeprowadzenie egzaminu w
formie komisyjnej. Umotywowany wniosek, przedstawiający szczegółowe
uzasadnienie, należy złożyć najpóźniej w terminie 3 dni od daty ogłoszenia
wyników egzaminu w systemie USOSweb.
7. Nauczyciel akademicki przed przystąpieniem studenta do zaliczenia/egzaminu,
ma prawo do potwierdzenia jego tożsamości na podstawie dokumentu
tożsamości.
§ 20
1. Egzamin komisyjny/zaliczenie komisyjne powinien odbyć się w ciągu tygodnia od
dnia złożenia wniosku.
2. Egzamin komisyjny/zaliczenie komisyjne odbywa się przed komisją
w następującym, ustalonym przez dziekana składzie:
1) przewodniczący komisji, którym jest dziekan;
2) dwóch egzaminatorów – specjalistów z przedmiotu objętego egzaminem lub
przedmiotu pokrewnego.
Na wniosek studenta, egzaminowi komisyjnemu może przysłuchiwać się, w
charakterze obserwatora, osoba wskazana przez studenta. Student ma prawo
pisemnego zastrzeżenia, że egzaminatorem nie będzie nauczyciel prowadzący
poprzedni egzamin/zaliczenie.
3. Egzamin komisyjny ma formę pisemną, pisemno-ustną lub może polegać na
komisyjnym sprawdzeniu i ocenie prac egzaminacyjnych.
4. Zaliczenie komisyjne ma formę pisemną, pisemno-ustną lub może polegać na
komisyjnym sprawdzeniu i ocenie prac pisemnych, projektu studenta lub innych
prac będących podstawą zaliczenia danej formy przedmiotu.
5. Wynik egzaminu komisyjnego/zaliczenia komisyjnego wpisuje do protokołu
przewodniczący komisji. Wynik ten jest wynikiem ostatecznym.
5. WZNOWIENIE STUDIÓW
§ 21
1. Student, który został skreślony z listy studentów, ma prawo wznowić studia z
zastrzeżeniem, że ponowne przyjęcie na studia osoby skreślonej z listy
studentów pierwszego roku studiów pierwszego stopnia i studiów jednolitych
magisterskich lub pierwszego semestru studiów drugiego stopnia, odbywa się
według zasad rekrutacji. Wznowienie studiów przez osobę skreśloną z listy
studentów z powodu niewniesienia opłat za usługi edukacyjne jest możliwe, po
uregulowaniu wszystkich zaległości w opłatach wraz z odsetkami.
2. Student może wznowić studia na aktualnym, w momencie wznowienia,
programie studiów, określonym dla danego kierunku studiów.
3. Decyzję o wznowieniu podejmuje dziekan, z zastrzeżeniem ust. 10, który określa
liczbę punktów ECTS podlegających uwzględnieniu i ustala semestr, na który
zostaje wpisana osoba wznawiająca studia, biorąc pod uwagę stwierdzone
różnice programowe. Dziekan określając różnice programowe kieruje się
programem studiów obowiązującym w roku akademickim, na którym studia będą
wznowione.
4. Wznowienie studiów jest niemożliwe, gdy dziekan stwierdzi brak możliwości
zrealizowania przez osobę wznawiającą wszystkich przedmiotów wymaganych
programem (np. w przypadku wygaszania kierunku/wstrzymania rekrutacji na ten
kierunek).
5. Wznowienie studiów jest niemożliwe w przypadku osób wydalonych
dyscyplinarnie z Uczelni, jeżeli od momentu uprawomocnienia się orzeczenia
o ukaraniu nie minęły trzy lata, chyba że kara uległa zatarciu w trybie określonym
przepisami Ustawy.
6. Wznowienie studiów jest uprawnieniem maksymalnie dwukrotnym. W przypadku
wznowienia studiów w celu obrony pracy dyplomowej limit ten nie obowiązuje.
7. Student, który został skreślony z listy studentów, ma prawo wznowić studia w
ciągu pięciu lat od pierwszego ostatecznego skreślenia z listy studentów
kierunku, na którym odbywał studia. Ponowne przyjęcie na studia odbywa się
według zasad rekrutacji.
8. Nie jest możliwe wznowienie studiów osoby skreślonej z listy studentów innej
uczelni.
9. Wysokość i tryb wnoszenia opłat przez studenta wznawiającego studia określają
odrębne przepisy.
10. Decyzję o wznowieniu studiów przez cudzoziemców, po zaopiniowaniu wniosku
o wznowienie studiów przez dziekana, podejmuje rektor.
6. URLOPY
§ 22
1. Student może otrzymać urlop od zajęć dydaktycznych:
1) długoterminowy:
a) losowy/okolicznościowy;
b) nieuwarunkowany;
c) zdrowotny;
d) macierzyński - w przypadku studentki będącej w ciąży;
e) wychowawczy - w przypadku studentki lub studenta będących
rodzicami w celu sprawowania opieki nad dzieckiem;
2) krótkoterminowy;
3) specjalny - udzielony w uzasadnionych przypadkach, wynikających z
przepisów obowiązujących.
2. Student może otrzymać urlop od zajęć dydaktycznych z możliwością
przystąpienia do weryfikacji uzyskanych efektów uczenia się określonych w
programie studiów.
3. Urlopów, o których mowa w ust. 1 i 2, udziela dziekan. W przypadku urlopu, o
którym mowa w ust. 2 dziekan ustala warunki przystąpienia do weryfikacji
uzyskanych efektów uczenia się.
4. Urlop losowy/okolicznościowy może być udzielony maksymalnie na jeden rok
na umotywowany wniosek studenta, złożony bezpośrednio po zaistnieniu
przyczyny (nie później niż 30 dni od daty jej zaistnienia), uniemożliwiającej przez
dłuższy czas uczestnictwo w zajęciach dydaktycznych. Urlop może być udzielony
po zarejestrowaniu studenta na drugi semestr studiów.
5. Urlop nieuwarunkowany może być udzielony na prośbę studenta, który został
zarejestrowany na drugi rok studiów pierwszego stopnia i studiów jednolitych
magisterskich lub drugi semestr studiów drugiego stopnia. Urlopu tego można
udzielić raz w okresie studiów, maksymalnie na jeden rok. Student może
wnioskować o urlop nie później niż w pierwszym miesiącu semestru.
6. Urlop zdrowotny może być udzielony studentowi wyłącznie na podstawie wniosku
złożonego wraz z zaświadczeniem lekarskim wskazującym wymiar zalecanego
urlopu. Wniosek należy złożyć bezpośrednio po stwierdzeniu zdrowotnych
przeciwwskazań do uczestniczenia w zajęciach (nie później niż 14 dni od daty
wystawienia zaświadczenia lekarskiego). Urlopu nie udziela się z datą wsteczną.
Po zakończeniu urlopu zdrowotnego, student przed ponownym podjęciem nauki
zobowiązany jest przedłożyć w dziekanacie zaświadczenie lekarskie o
możliwości kontynuowania nauki. Niezłożenie zaświadczenia jest jednoznaczne z
niepodjęciem studiów po powrocie z urlopu i skutkuje skreśleniem z listu
studentów zgodnie z § 17 ust. 7 pkt 1 lit. b.
7. Urlop krótkoterminowy może być udzielony na udokumentowany wniosek
studenta, w szczególnie uzasadnionych przypadkach, uniemożliwiających
uczestnictwo w zajęciach nie dłużej niż 14 dni (dwa tygodnie zajęć
dydaktycznych). Nieobecność studenta na zajęciach w tym czasie jest
usprawiedliwiona.
8. W okresie korzystania z urlopu student zachowuje prawa studenckie,
z zastrzeżeniem § 12 ust. 1 pkt. 6. Wyjątek stanowią studenci przebywający na
urlopach specjalnych, którzy zachowują prawa studenckie zgodnie z aktami
normatywnymi, o których mowa w ust. 1 pkt 3.
9. W szczególnych przypadkach studentowi przebywającemu na urlopie, dziekan
może udzielić zgody na zaliczanie niektórych przedmiotów. W przypadku urlopu
zdrowotnego dodatkowo wymagane jest zaświadczenie lekarskie lekarza
prowadzącego leczenie stwierdzające możliwość przystąpienia do zaliczenia.
10. Studentce będącej w ciąży, na jej wniosek, dziekan udziela urlopu na okres do
dnia urodzenia dziecka. Jeżeli koniec urlopu przypada w trakcie semestru, urlop
może być przedłużony do końca tego semestru.
11. W okresie 1 roku od dnia urodzenia dziecka, na wniosek studenta będącego
rodzicem, dziekan udziela urlopu na okres do 1 roku. Jeżeli koniec urlopu
przypada w trakcie semestru, urlop może być przedłużony do końca tego
semestru.
12. Po zakończeniu urlopu, o którym mowa w ust. 1 pkt. 1 lit. a - b, d-e i pkt. 3 przed
rozpoczęciem zajęć, student zobowiązany jest zgłosić w dziekanacie podjęcie
studiów. Niezgłoszenie przez studenta podjęcia studiów skutkuje skreśleniem go
z listu studentów zgodnie z § 17 ust. 7 pkt 1 lit. c.
13. Po powrocie z urlopu od zajęć dydaktycznych student studiuje według programu
studiów obowiązującego dany rocznik kształcenia w semestrze, na który uzyskał
wpis. W razie konieczności dziekan ustala na piśmie różnice programowe i
terminy ich uzupełnienia.
7. NAGRODY I WYRÓŻNIENIA
§ 23
1. Wyróżniającym się studentom mogą być przyznane:
1) nagrody rektora;
2) nagrody ufundowane przez instytucje państwowe i samorządowe,
towarzystwa naukowe, organizacje społeczne i fundacje prywatne;
3) nagrody wydziału;
4) inne wyróżnienia.
2. Dziekan może przyznać absolwentowi wyróżnienie pracy dyplomowej,
na podstawie wniosku komisji egzaminu dyplomowego wpisanego do protokołu.
Formę wyróżnienia ustala dziekan.
3. Nagrody i wyróżnienia uzyskiwane przez studenta są odnotowywane
w suplemencie do dyplomu, a decyzje o ich przyznaniu przechowywane są w
aktach osobowych studenta.
8. ODPOWIEDZIALNOŚĆ DYSCYPLINARNA
§ 24
1. Student podlega odpowiedzialności dyscyplinarnej za naruszenie przepisów
obowiązujących w Uczelni oraz za czyn uchybiający godności studenta.
2. Karami dyscyplinarnymi są: upomnienie, nagana, nagana z ostrzeżeniem,
zawieszenie w korzystaniu z określonych praw studenta na okres do jednego
roku, wydalenie z Uczelni. W przypadku ukarania karą dyscyplinarną wydalenia z
Uczelni, dziekan skreśla studenta z listy studentów.
3. Za przewinienie mniejszej wagi rektor może, z pominięciem uczelnianej komisji
dyscyplinarnej dla studentów, wymierzyć studentowi karę upomnienia,
po uprzednim wysłuchaniu obwinionego lub jego obrońcy.
9. PRACA DYPLOMOWA
§ 25
1. Praca dyplomowa jest samodzielnym opracowaniem określonego zagadnienia
naukowego, artystycznego lub praktycznego albo dokonaniem technicznym lub
artystycznym, prezentującym ogólną wiedzę i umiejętności studenta związane ze
studiami na danym kierunku, poziomie i profilu oraz umiejętności samodzielnego
analizowania i wnioskowania.
2. Pracę dyplomową wykonuje student pod kierunkiem nauczyciela akademickiego
posiadającego minimum stopień naukowy doktora lub osoby spoza uczelni
posiadającej stopień naukowy doktora i co najmniej 5-letnie doświadczenie
w danym zawodzie. Pracę dyplomową może wykonywać zespół studentów – z
tego samego lub różnych wydziałów, pod warunkiem, że można w niej
wyodrębnić części przygotowywane samodzielnie przez poszczególnych
studentów i na tej podstawie określić nakład i wartość merytoryczną pracy
każdego z nich.
3. W przypadku tematu pracy dyplomowej zgłoszonego przez przedsiębiorcę,
dziekan może powołać dodatkowo konsultanta pracy, spośród osób
zatrudnionych w przedsiębiorstwie, posiadających co najmniej tytuł zawodowy
magistra. Konsultant jest zapraszany na egzamin dyplomowy.
4. W trakcie wykonywania pracy dyplomowej student zobowiązany jest do
poszanowania praw autorskich należnych autorom książek, skryptów, prac
dyplomowych, stron internetowych i innych pomocy naukowych.
5. W przypadku stwierdzenia przypisania sobie autorstwa istotnego fragmentu lub
innych elementów cudzego utworu lub ustalenia naukowego, stwierdza się
nieważność postępowania w sprawie nadania tytułu zawodowego.
6. Organem właściwym do stwierdzenia nieważności postępowania w sprawie
nadania tytułu zawodowego, wznowienia postępowania w sprawie nadania tytułu
zawodowego i wydania dyplomu oraz stwierdzenia nieważności decyzji
o nadaniu tytułu zawodowego i wydania dyplomu jest rektor.
7. W przypadku realizacji kształcenia w języku polskim, student wykonuje pracę w
języku polskim. Na wniosek opiekuna pracy dyplomowej lub na wniosek studenta
pozytywnie zaopiniowany przez opiekuna pracy dyplomowej dziekan może
wyrazić zgodę na jej napisanie w języku obcym.
8. W przypadku realizacji kształcenia w języku obcym, student wykonuje pracę
dyplomową w tym języku.
9. Temat pracy dyplomowej powinien być przydzielony studentowi najpóźniej
na jeden semestr przed zakończeniem studiów.
10. Tryb zatwierdzania tematów prac dyplomowych oraz ich zakres określają zasady
postępowania przy przygotowaniu i obronie pracy dyplomowej ogłoszone
zarządzeniem rektora.
11. Studenci, którzy studiują równolegle dwie specjalności na danym kierunku i na
określonej formie studiów, wykonują jedną pracę dyplomową. Praca ta może
wiązać obie specjalności.
12. Oceny pracy dyplomowej dokonuje opiekun pracy dyplomowej oraz recenzent.
Recenzentem pracy może być nauczyciel akademicki z tytułem profesora lub
stopniem naukowym doktora habilitowanego.
13. Dziekan może upoważnić do recenzowania pracy dyplomowej nauczyciela
akademickiego posiadającego stopień naukowy doktora lub nauczyciela
akademickiego zatrudnionego w zagranicznej jednostce naukowej, o uznanym
dorobku naukowym.
14. Recenzje pracy dyplomowej są jawne.
15. Przy ocenianiu pracy dyplomowej stosuje się oceny podane w § 17 ust.1.
16. W przypadku wystawienia przez recenzenta oceny niedostatecznej za pracę
dyplomową dziekan wyznacza nowy termin złożenia poprawionej pracy.
Poprawiona praca podlega ponownej ocenie opiekuna i recenzenta. Uzyskanie
niedostatecznej oceny recenzenta pracy dyplomowej w drugim terminie skutkuje
skreśleniem z listy studentów z powodu niezłożenia pracy dyplomowej.
17. W uzasadnionych przypadkach dziekan może powołać dodatkowego
recenzenta.
18. Ocenę pracy dyplomowej wyznacza się ze średniej ocen, zaokrąglonej do
dwóch miejsc po przecinku, wystawionych przez opiekuna pracy dyplomowej i
recenzenta (w przypadku powołania dwóch recenzentów oblicza się średnią z ich
ocen), zgodnie z zasadą:
Średnia z ocen pracy
dyplomowej
Ocena pracy dyplomowej
Od 3,0 do 3,25 3,0 (dostateczny)
Od 3,26 do 3,75 3,5 (dostateczny plus)
Od 3,76 do 4,25 4,0 (dobry)
Od 4,26 do 4,5 4,5 (dobry plus)
Powyżej 4,51 5,0 (bardzo dobry)
19. Uczelnia jest zobowiązana do sprawdzania prac dyplomowych przed egzaminem
dyplomowym, z wykorzystaniem Jednolitego Systemu Antyplagiatowego.
§ 26
1. Student, który uzyskał wszystkie zaliczenia i złożył egzaminy, otrzymując
wymaganą w programie studiów liczbę punktów ECTS, składa pracę dyplomową
(o ile przewiduje to program studiów), zaakceptowaną przez opiekuna pracy
dyplomowej, w formie elektronicznej w systemie Archiwum Prac Dyplomowych.
(zwanych dalej „APD”).
Część projektową/praktyczną pracy dyplomowej student składa zgodnie z
zasadami przyjętymi na wydziale.
2. Pracę dyplomową student obowiązany jest złożyć w następujących terminach:
1) do 28 lutego - jeśli studia kończą się w semestrze zimowym;
2) do 30 września - jeśli studia kończą się w semestrze letnim.
3. W przypadku rekrutacji studenta na studia drugiego stopnia rozpoczynające się
od semestru letniego pracę dyplomową należy złożyć w terminie umożliwiającym,
przed kwalifikacją na studia, wykonanie wszystkich czynności związanych z
procesem dyplomowania, tj.: uzyskanie oceny opiekuna pracy dyplomowej i
recenzenta, przeprowadzenie procedury antyplagiatowej pracy dyplomowej oraz
złożenie egzaminu dyplomowego.
4. W sytuacjach losowych dziekan, na wniosek studenta zaopiniowany przez
opiekuna pracy dyplomowej, może przesunąć termin złożenia pracy dyplomowej.
5. Zmiana opiekuna pracy dyplomowej, w okresie ostatnich 3 miesięcy przed
terminem ukończenia studiów, może stanowić podstawę do przedłużenia terminu
złożenia pracy dyplomowej na zasadach ustalonych przez dziekana.
6. Niezłożenie pracy dyplomowej w ustalonym terminie powoduje skreślenie z listy
studentów.
7. Za niezłożenie pracy dyplomowej w ustalonym terminie nie wystawia się oceny
niedostatecznej.
8. Osoba skreślona z listy studentów z powodu, o którym mowa w ust. 6 może ją
złożyć i przystąpić do egzaminu dyplomowego, po wznowieniu studiów na
zasadach określonych w § 21.
10. EGZAMIN DYPLOMOWY
§ 27
1. Warunkiem dopuszczenia do egzaminu dyplomowego jest uzyskanie wszystkich
zaliczeń i złożenie egzaminów przewidzianych w programach studiów (w
indywidulanych programach studiów), w tym praktyk zawodowych oraz uzyskanie
pozytywnej oceny pracy dyplomowej.
2. Decyzję o dopuszczeniu studenta do egzaminu dyplomowego podejmuje
dziekan.
3. Egzamin dyplomowy, na skierowany do dziekana wniosek studenta lub opiekuna
pracy dyplomowej za pisemną zgodą studenta, może mieć charakter otwarty.
Mogą wziąć w nim udział, na prawach obserwatora, wszyscy zainteresowani.
Termin przeprowadzenia otwartego egzaminu dyplomowego jest podawany do
publicznej wiadomości, poprzez umieszczenie informacji na stronie internetowej
wydziału.
4. Egzamin dyplomowy odbywa się przed komisją powołaną przez dziekana
w następującym składzie:
1) przewodniczący komisji, którym może być dziekan lub, z jego upoważnienia,
nauczyciel akademicki z tytułem profesora lub stopniem naukowym doktora
habilitowanego;
2) opiekun pracy dyplomowej;
3) recenzent pracy;
4) opcjonalnie, co najmniej jeden nauczyciel akademicki lub osoba niebędąca
nauczycielem akademickim, także spoza Uczelni, reprezentująca daną
specjalność lub kierunek studiów dyplomanta.
5. W przypadku, gdy opiekun pracy dyplomowej i/lub recenzent z powodu nie
dającego się wcześniej przewidzieć zdarzenia, stanowiącego długotrwałą
przeszkodę, nie może uczestniczyć w pracach komisji, o której mowa w ust. 4,
dziekan powołuje do składu komisji nauczyciela akademickiego co najmniej ze
stopniem naukowym doktora, reprezentującego daną specjalność.
6. Egzamin dyplomowy odbywa się w terminie ustalonym przez dziekana w
porozumieniu z opiekunem pracy dyplomowej, w okresie do 30 dni od dnia
zatwierdzenia pracy w systemie APD przez opiekuna pracy (przy uwzględnieniu
harmonogramu roku akademickiego). W sytuacjach losowych dziekan może
przesunąć termin złożenia egzaminu dyplomowego. Z wyznaczonym terminem
egzaminu dyplomowego oraz składem komisji student zapoznaje się w systemie
APD.
7. W przypadku studentów, wobec których wszczęto postępowanie wyjaśniające lub
dyscyplinarne, termin egzaminu dyplomowego określony w ust. 6 może być
wydłużony przez dziekana na wniosek rzecznika dyscyplinarnego ds. studentów
do prawomocnego zakończenia postępowania wyjaśniającego lub
dyscyplinarnego.
§ 28
1. Egzamin dyplomowy jest egzaminem ustnym i składa się z następujących części:
1) prezentacji pracy;
2) obrony pracy przez studenta;
3) odpowiedzi studenta na przynajmniej trzy pytania komisji, celem weryfikacji
wybranych efektów uczenia się, określonych dla danego kierunku studiów.
2. Przy ocenie prezentacji pracy, obrony pracy przez studenta, odpowiedzi studenta
na pytania stosuje się skalę ocen określoną w §17 ust. 1.
3. Ocenę z egzaminu dyplomowego ustala się na podstawie średniej arytmetycznej
wszystkich ocen, uzyskanych z: prezentacji, obrony pracy i odpowiedzi na każde
z zadanych pytań, zaokrąglonej do dwóch miejsc po przecinku, zgodnie z
poniższą tabelą:
Średnia arytmetyczna ocen Ocena z egzaminu dyplomowego
Poniżej 3,0 2,0 (niedostateczny)
Od 3,0 do 3,25 3,0 (dostateczny)
Od 3,26 do 3,75 3,5 (dostateczny plus)
Od 3,76 do 4,25 4,0 (dobry)
Od 4,26 do 4,5 4,5 (dobry plus)
Powyżej 4,51 5,0 (bardzo dobry)
Przy ocenie odpowiedzi na pytania student może otrzymać najwyżej jedną ocenę
niedostateczną. W przypadku otrzymania więcej niż jednej oceny niedostatecznej
z odpowiedzi na pytania, student otrzymuje z egzaminu dyplomowego ocenę
niedostateczną.
4. W przypadku niedostatecznej oceny z egzaminu dyplomowego dziekan
wyznacza drugi, ostateczny termin egzaminu, który powinien odbyć się w ciągu
30 dni od daty pierwszego egzaminu, przy uwzględnieniu harmonogramu roku
akademickiego.
5. W przypadku niezłożenia egzaminu dyplomowego w drugim terminie, student
zostaje skreślony z listy studentów.
§ 29
1. Wynik studiów jest obliczany na podstawie:
A – średniej z ocen z przebiegu studiów, zaokrąglonej do dwóch miejsc po
przecinku, obliczonej zgodnie z wzorem:
Średnia ocen
=
∑ (ocena z przedmiotu x punkty ECTS)
∑ punktów ECTS
Ocena z przedmiotu (z przypisaną mu liczbą punktów ECTS) stanowi średnią
arytmetyczną, zaokrągloną do dwóch miejsc po przecinku, wszystkich ocen
uzyskanych z poszczególnych form jego zajęć.
B - średniej z ocen pracy dyplomowej, zaokrąglonej do dwóch miejsc po
przecinku, wystawionych przez opiekuna pracy dyplomowej i recenzenta;
C - średniej z ocen, zaokrąglonej do dwóch miejsc po przecinku, uzyskanych na
egzaminie dyplomowym.
2. Ocena obliczeniowa będąca podstawą do określenia ostatecznego wyniku
studiów obliczana jest według wzoru:
Ocena = 0,6 x A + 0,2 x B + 0,2 x C
3. W dyplomie ukończenia studiów wpisuje się ostateczny wynik studiów,
zgodnie z zasadą:
Ostateczny wynik studiów Ocena obliczeniowa wyliczona ze
wzoru § 29 ust. 2
3,0 (dostateczny)
3,5 (dostateczny plus)
4,0 (dobry)
4,5 (dobry plus)
5,0 (bardzo dobry)
do 3,25
od 3,26 do 3,75
od 3,76 do 4,25
od 4,26 do 4,50
od 4,51 do 5,00
4. Ostateczny wynik studiów, określony zgodnie z ust. 3, komisja egzaminacyjna
może podwyższyć o pół stopnia, pod warunkiem, że student uzyskał: ocenę
bardzo dobrą z pracy dyplomowej (wystawioną przez opiekuna pracy
dyplomowej i recenzenta) oraz średnią arytmetyczną ocen 5,0 uzyskaną
na egzaminie dyplomowym.
5. Wynik celujący (5,5) dziekan może przyznać (na wniosek komisji
egzaminacyjnej) studentowi, który spełnił następujące warunki:
1) uzyskał średnią ocenę z przebiegu studiów co najmniej 4,70;
2) uzyskał ocenę bardzo dobrą z pracy dyplomowej i średnią arytmetyczną ocen
5,0 z egzaminu dyplomowego;
3) nie był karany przez komisję dyscyplinarną.
11. UKOŃCZENIE STUDIÓW
§ 30
1. Datą ukończenia studiów jest data złożenia egzaminu dyplomowego.
2. Absolwent otrzymuje dyplom ukończenia studiów na określonym kierunku i profilu.
Rodzaj tytułu zawodowego nadawanego absolwentom określają odrębne przepisy.
3. Osoba, która ukończyła studia pierwszego stopnia, zachowuje prawa studenta
w zakresie korzystania z legitymacji studenckiej do 31 października roku, w którym
ukończyła te studia.
4. Uczelnia monitoruje kariery zawodowe swoich absolwentów w celu dostosowania
kierunków studiów i programów studiów do potrzeb rynku pracy. Monitoring karier
zawodowych absolwentów realizowany jest poprzez badania ankietowe. Warunkiem
przeprowadzenia badania ankietowego jest podpisanie przez absolwenta deklaracji
uczestnictwa w badaniu.
12. PRZEPISY KOŃCOWE
§ 31
1. Decyzje, o których mowa w § 14 ust. 1, § 17 ust. 4 pkt 3, ust. 7, ust. 8, ust. 9, § 24
ust. 2, § 26 ust. 6, § 28 ust. 5, podejmuje działający z upoważnienia rektora dziekan
lub jego zastępca, z tym że:
1) do decyzji tych stosuje się przepisy ustawy z dnia 14 czerwca 1960 roku –
Kodeks postępowania administracyjnego oraz przepisy o zaskarżaniu decyzji
do sądu administracyjnego, chyba że odrębne przepisy stanowią inaczej;
2) od decyzji tych służy wniosek o ponowne rozpatrzenie sprawy do rektora;
3) wniosek o ponowne rozpatrzenie sprawy do rektora powinien być złożony na
piśmie, za pośrednictwem upoważnionego do wydania decyzji w pierwszej
instancji w terminie do 14 dni od daty doręczenia.
2. Decyzje niewymienione w ust. 1, wydane w indywidulanych sprawach studentów na
podstawie Regulaminu, podejmuje dziekan lub jego zastępca, z tym, że:
1) do decyzji tych nie stosuje się przepisów ustawy z dnia 14 czerwca 1960 roku
– Kodeks postępowania administracyjnego oraz przepisów o zaskarżaniu
decyzji do sądu administracyjnego;
2) od decyzji tych służy odwołanie do rektora;
3) odwołanie do rektora powinno być złożone na piśmie, za pośrednictwem
wydającego decyzję dziekana lub jego zastępcy w terminie do 14 dni od daty
doręczenia.
3. Dziekan może dopuścić możliwość składania wniosków w indywidulanych sprawach
studentów, których rozpatrzenie nie wymaga stosowania przepisów ustawy z dnia
14 czerwca 1960 roku – Kodeks postępowania administracyjnego oraz przepisów o
zaskarżaniu decyzji do sądu administracyjnego, w postaci elektronicznej na
wskazany adres, wyłącznie za pośrednictwem poczty elektronicznej w domenie
zarejestrowanej w Uczelni lub przez system USOSweb.
4. Zapis § 21 ust. 6 nie dotyczy decyzji wydanych do roku akademickiego 2018/2019.
§ 32
1. Regulamin wchodzi w życie z dniem rozpoczęcia roku akademickiego 2023/2024.
2. Do decyzji dotyczących zaliczenia semestru letniego roku akademickiego
2022/2023, stosuje się przepisy dotychczas obowiązujące. 